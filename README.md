# ขั้นตอนในการรับ และ ส่งต่อ invite clubhouse

โปรดอ่านทุกตัวอักษร ไม่เช่นนั้นคนที่ต่อถัดจากคุณ ***ทุกคน*** อาจเสียโอกาสได้ หากมีข้อผิดพลาด จิ้ม [วิธีแก้ปัญหาเบื้องต้น](https://github.com/linesquareToClubhouse/clubhouse/blob/refactor/README.md#%E0%B8%A7%E0%B8%B4%E0%B8%98%E0%B8%B5%E0%B9%81%E0%B8%81%E0%B9%89%E0%B8%9B%E0%B8%B1%E0%B8%8D%E0%B8%AB%E0%B8%B2%E0%B9%80%E0%B8%9A%E0%B8%B7%E0%B9%89%E0%B8%AD%E0%B8%87%E0%B8%95%E0%B9%89%E0%B8%99) ได้เลย

## :books: 1. อ่าน อ่าน อ่าน และ อ่าน
ขอย้ำอีกที ขอให้ทุกคนทำความเข้าใจเอาไว้ ไม่เช่นนั่นคุณจะทำให้คนอื่นเดือดร้อน ถ้าโชคดีหน่อยอาจจะทำให้แค่ล่าช้า แต่ถ้าโชคร้าย คุณอาจทำให้**ทุกคน**ที่รอเป็น 2-3 ชั่วโมงต้องเสียโอกาส

## :pencil2: 2. จองคิว
ทำการจองคิวที่โน๊ต โดยพิมพ์ เลขที่คิว และเบอร์โทร
โดยเบอร์โทรต้องอยู่ในรูปแบบ ```+66812345678``` เท่านั้น โดยวิธีแปลงเบอร์ ให้ทำการเปลี่ยน ```0``` เป็น ```+66```
>
>ตัวอย่างเช่น หากตัวเองเป็นเบอร์ 
>
>```
>081-234-5678
>``` 
>จะกลายเป็น 
>```
>+66812345678
>```
***สำคัญมาก หากให้เบอร์ผิด จะทำให้คนก่อนเราเสียไป1invite และอาจทำให้คนที่รอเราอยู่เสียโอกาสทุกคน***

## :phone: 3. เพิ่มเบอร์คนที่อยู่ถัดจากเรา
ทำการเตรียมพร้อม โดนทำการเพิ่มเบอร์โทรศัพท์ของคนที่ถัดจากเราไป ลงบนโทรศัพท์ของตนเอง ถ้าเราอยู่คิวที่ 73 ให้ทำการเพิ่มเบอร์ของคิวที่ 74 แต่จะมีข้อยกเว้น 2 อย่าง

+ หากเจอคิวซ้ำ ให้ยึดคนที่มาก่อน
+ หากเจอคิวกระโดดไปมาน่าเกลียดจนเกินไป ให้ยึดเอาคนที่ถัดจากเรา

***สำคัญ!!! ต้องแอดเบอร์โทร ไม่งั้นจะไม่สามารถชวนคนอื่นได้***

## :pencil: 4. เปลี่ยนชื่อ
เมื่อทำการเพิ่มเบอร์เสร็จแล้ว ให้เปลี่ยนชื่อตัวเองให้มีหมายเลขคิว

## :hourglass: 5. รอ
รอ รอ รอ และ รอ จะออกจากแอพไลน์ก่อนก็ได้ เพราะถึงคิวแล้วจะมีคนเรียกให้

## :panda_face:	6. เตรียมตัวก่อนรับ invite
เมื่อถึงคิวเราแล้ว คิวก่อนหน้าเราจะทำการ mention เราเพื่อตรวจสอบว่าเราอยู่มั้ย และเพี่อตรวจทานเบอร์โทรอีกครั้ง

***ขอความกรุณา อย่าพิมพ์ข้อความแบบ  ```" ถ้าถึงแล้วช่วยเรียกด้วยนะ "```  อะไรทำนองนี้ พิมพ์กันเยอะ ๆ แล้วมันรก  เพราะคนก่อนหน้าเรา เค้าต้องเรียกเราอยู่แล้ว***

## :gift:	7. รับ invite
เมื่อตรวจสอบเสร็จสิ้น คนก่อนหน้าเราจะเริ่มทำการ invite เมื่อinviteเด้งขึ้นมาผ่าน messenger ห้ามกดลิงค์เด็ดขาด แต่ให้ไปที่แอพclubhouseได้เลย แล้วทำการล็อคอินใหม่ให้เรียบร้อย

## :runner: 8. เตรียมตัวส่งต่อ
เมื่อสมัครเสร็จ ให้ทำการmentionคนที่อยู่ถัดไปจากเราเพื่อให้แน่ใจว่าเค้าอยู่จริงๆ และตรวจทานเบอร์อีกครั้งให้เรียบร้อย เมื่อยืนยันเสร็จ ให้ไปที่clubhouse จากนั้นให้กดที่รูปจดหมาย แล้วกดinvite คนที่อยู่คิวถัดไปจากเรา ทำตามขั้นตอน

+ ***หากmentionแล้วไม่ตอบเกิน 2 นาที หรือไม่สามารถmentionได้ สามารถข้ามไปคิวถัดไปทันที***

+ ***สำคัญอย่างยิ่ง!!!! ต้องทำการmention และถามความถูกต้องของเบอร์โทรทุกครั้งก่อนส่งinvite ไม่อย่างนั้นถ้าคนถัดจากเราไม่อยู่ หรือเบอร์โทรผิดพลาด เราจะเสียไป 1 invite ฟรี และอาจทำให้คนที่รออยู่ทุกคนเสียโอกาสได้***

## :construction:	9. เก็บกวาดข้าวของให้เรียบร้อย
เมื่อinviteเสร็จสิ้น ให้ทำการลบคอมเม้นที่อยู๋ในโน้ต โดยการปัดคอมเมนท์จากขวาไปซ้าย แล้วกดปุ่มลบ

## :unicorn: เพิ่มเติม อยากให้อ่าน

### กฎพิเศษ
หากเลยเที่ยงคืนไป เวลาในการคอย mention จะเหลือ 1 นาที และ**สามารถ**(จะทำหรือไม่ทำก็ได้) mentionติดต่อกันได้ 5 คน ถ้า 5 คนนี้ไม่มา ก็mentionถัดไปอีก 5 คนได้เรื่อย ๆ และจะเริ่มใช้กฎปกติตอน 8 โมงเช้า

### วิธีแก้ปัญหาเบื้องต้น
+ หากคนรับไม่ได้รับข้อความ แต่คนส่งยืนยันว่าส่งแล้ว ขอให้คนส่งตรวจสอบเบอร์โทรอีกทีว่าเมมเบอร์ถูกมั้ย ถ้าคิดว่าถูก ให้แคปหน้าจอ messenger ที่ส่งข้อความไปลงในกลุ่มดู เดี๋ยวเพื่อน ๆ จะดูเอง ว่าผิดตรงไหน
+ หากเกิดเหตุการณ์ที่เลขคิวมันมั่ว จนไม่สามารถตัดสินใจได้ว่าจะส่งให้ใครต่อ ให้ยึดจากคอมเมนท์ที่จองคิวด้านล่างแทน
+ หากคนที่ได้รับอินไวท์ แล้วเข้าแอพแล้วไม่สามารถส่งต่อ invite ได้ ไม่ต้องโทษคนที่ได้รับ เพราะมันอยู่ที่ระบบ ซึ่งตอนนี้จะเรียกว่าคิวล่ม ส่วนวิธีแก้คือข้อด้านล่างนี้
+ หากคิวล่ม ไม่สามารถรันต่อได้ ให้ทำการช่วยกัน mention คนเก่า ๆ ที่เค้าได้รับแล้วดู ว่ามี invite เหลืออีกมั้ย ย้ำว่าหากเกิดเหตุการณ์นี้ ขอให้ทุกคนช่วยกัน ไม่งั้นคิวจะรันต่อไม่ได้

### ขอความร่วมมือ
+ ถ้าหากคุณจองกลุ่มอื่นแล้ว แล้วคุณได้รับinviteแล้ว รบกวนลบคอมเมนท์จองคิวตัวเองทิ้งไป เพราะอาจทำให้คนอื่นเสียเวลารอได้

+ หากพบเห็นการไม่ทำตามกฎ ทุกคนมีสิทธิ์ตักเตือนได้ทันที ขอให้คิดเสมอว่าตัวเองมีสิทธิ์เทียบเท่าแอดมินกลุ่ม และจงพยายามรักษาสิทธิ์ของตนเอง เพราะการละเลยกฎอาจทำให้คนที่รออยู่ทุกคนเสียโอกาสได้

+ ทุกคนสามารถมีส่วนร่วมในการรันคิวได้ ถ้าอยากให้คิวมันเร็ว ๆ ก็ช่วย ๆ กันหน่อยนะครับ

### Contributing
+ อยากขยาย community ?? หรือแค้นพวกที่เอา invite มาขายต่อ ?? ทำไมไม่ลองเปิดกลุ่ม line squre ใหม่เลยล่ะ เปิดเสร็จแล้วเอาลิงค์ห้องมาที่ห้องนี้ก็ได้นะ จะได้กระจาย ๆ คิวกัน หรือถ้ากลัวยุ่งยาก ก็ก็อปลิงค์กฎจากห้องนี้ไปเลยก็ได้ ถ้าอยากแก้กฎก็ fork ไปได้เลยครับ เรามาช่วยกันส่งเสริม community ดี ๆ นี้กันเถอะ
+ หากเห็นข้อผิดพลาด มีการพิมพ์ผิด อยากเพิ่มหรือลดกฎ ก็เปิด PR ไว้ได้เลยครับ


## :question:	[FAQ] ถัดจากนี่ไป ไม่ต้องอ่านก็ได้ครับ

A: ทำไมแอดมินไม่มาดูแลเลย คิวเป็นร้อยแต่ยังไปไม่ถึงไหนเลย<br/>
Q: ผมยังเป็นนักศึกษาอยู่ครับ ผมไม่มีเวลามาจ้องโทรศัพท์ทั้งวัน รบกวนดูแลกันเองด้วยครับ ถ้ามีปัญหาอะไร อยากให้ลองอ่านโน้ตนี้ให้ถี่ถ้วน

A: ทำไมต้องลบคอมเม้นทิ้งตอนเสร็จด้วยอะ ในเมื่อตอนที่เรารออยู่ มันก็มีเบอร์โทรโชว์หราขนาดนั้น ป่านนี้คนจะเอาเบอร์เค้าก็เอาเบอร์ตั้งแต่ตอนนั้นแล้ว<br/>
Q: ที่ผมให้พิมพ์ตอนแรกเพื่อให้คนก่อนหน้าเตรียมพร้อมครับ จะได้ไม่ฉุกละหุกกันจนเกินไป แล้วการที่เราลบก็ดีกว่าการปล่อยให้มันโขว์หราตลอดไปใช่มั้ยล่ะครับ

A: แย่แล้ว มีปัญหาเกิดขึ้น ทำไงดี<br/>
Q: พยายามอ่านโน้ตนี้ไปก่อน ถ้าแก้กันไม่ได้จริง ๆ mention ผมมาเลยก็ได้ครับ

___
